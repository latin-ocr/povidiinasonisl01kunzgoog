-g'-

inserta esse potuerint, coniectura nostra aliquam ¹probabilitatem
habere videtur. dolendum autem est, quod subscriptio sex fere

linearum, folio 55¹³, quod ultimum est antiquum, subiuncta a ί

manu recentiore, plane evanuit; hac forte de fatis huius libri
aliquid comperiremus.

Quod ad manus, quibus codex Marcianus exaratus est, at-
tinet, quattuor sunt distinguendae, duae antiquae aequaleS, duae
recentiores,

Altera manus antiqua Metamorphoseon libros exaravit et
singulas partes Tristium‚ id quod in primis e scriptura f. 581»
elucet, altera reliquas Tristium partes et libellos de Nuce et de
‘med. f., qui quamvis litteris minutissimis scripti sint, tamen
manifeste eandem manum produnt3 (qua de re in primis com-
paranda est folii 58¹0 columna sin.). hae duae· manus anti-
quae, quae eo potissimum possunt discerni, quod altera litteris
rectioribUS, altera obliquioribus utitur, se invicem exceperunt,
una alteram correxit lacunasque ab illa relictaS, quas ad muti· ⁴
lum archetypum fortasse papyraceum referendas esse suspicatus
est v. d. N. Anziani‚ explevit (videas in primis f. 62¹5 632).
recentiorum .manuum alteram saeculi, ut videtur, XIV. libros
Metamorphoseon, alteram paullo posteriorem (s, XV.) Tristium
folia deperdita supplevisse supra diximus. de aetate antiquae
huius codicis partis viri docti varie censuerunt. in codice ipso
chartulam inveni in qua haec adnotavit N. -Anziani2 „Nil absonum,
quod scriptura tristium Ovidii, ad finem codicis Marciani.. . .
sit potius saeculi X quam XI ‚ quod constat ex forma litterarum
propria eius aevi qaam posterioris aetatis ,- ct etiam ex fulvo
colore atramenti, quod est non leve indicium codicum antiqui-
tatis“. R. MerkeliuS, ad quem sero notitia huius codicis pervenit
(cf. textus edit. t. III. praef. p. ΙΙΙ), eum saec. X. aut XI. esse
dicit, id quod ab amico nescio quo comperit. secundum Riesium
(t. ΙΙΙ. praef. p. VII) catalogus eum saeculo XII. attribuit.
sed nesciO, de quo catalogo Riesius verba faciat; nam in supple-
mentis bibl. Laurentianae manu scriptis, quattuor volumina com-
prehendentibus, eum nusquam inveni commemoratum.

Udalricus de Wilamowitz Moellendorff, qui in Commenta-
tionibus in honorem Th. Mommseni scriptis ex hoc libro Nucem
edidit, p. 391 dicit: „liber, ut periti autumant, saeculo fere
undecimo scriptus“.

