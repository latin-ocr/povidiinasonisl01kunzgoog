—61-

Iam vero videamus, num omnino hi versus tanti sint, ut
ad eos tuendos lacunas statuamus,

Ac primum quidem non potest non offendere hic verborum
conexus: pro se quaeque, quoniam quae pro pluralis accusativo
est accipiendum. quicumque euim haec legit, de singularis
nominativo feminini generis cogitat, ut librarii tantum non
omnes, qui reliqua non curantes certatim coniecerunt paret —-
veneretur, paret - venetur, parat veneratur , alia, quae omnia
etiam in sequenti versu singularem meret traxerunt. neque tamen
ulla harum coniecturarum locum habet propter constructionem
reliquorum verborum. deinde languida quodam modo est dictio
pro se parare, quae num omnino latina sit, dubito. atque haud
minus inepte mihi expressa esse videtur sententia parum con-
cinne adiecta munditia crimina nulla merent. et quid omnino
munditia sibi hoc loco vult, cum de cultu sermo sit‘? in Art.
am. I 505 haec praecipit iuveni Ovidius:

Sed tibi ‘nec ferro placeat torquere capill03‚

Nec tua mordaci pumice crura teras. . . . .

Forma viros neqlecta decet . . . .

Munditiae placeant, fuscentur corpora campo. . . cum igitur
hoc loco munditia aperte iis opponatur, quae ad cultum faciunt,
versus illi desperati utrumque confundunt.

His difficultatibus commotus, quae nulla innumerarum paene
coniecturarum, quas viri docti excogitaverunt, tolli videntur,
equidem vv. 27 sq. in numero eorum habendos esse censuerim,
quibus a lectoribus librariisque male doctis pridem nefarie inter-
polata esse scimus carmina Ovidiana‚ id quod vel antiquissimi
codices testantur. forte doctus aliquis morosus succensens viris
effeminatiS, quorum in versibus antecedentibus fit menti0‚ pingui
sane Minerva hoc distichon aegre conflavit3 huic autem illud
amores venerari et reliqua, quae offendunt, condonabimus et
codicem Marcianum integram huius additamenti sormam servasse
statuemus, cum in reliquis idem futilibus coniecturis exstet
temptatum. porro is, qui archetypum codicum M Ο L exaravit,
quamquam interpolationem illam non reiecit, tamen versus qui
secuntur non ausus est temptare, contra reliqui eadem pellecti
etiam vv. 29 sq. de viris dictos esse rati perperam illos (et cultos)
scripserunt.

