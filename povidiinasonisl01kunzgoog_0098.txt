-88-

unum est, quod mihi invenire contigit ⁴⁷). Tertulliano, qui de
cultu feminarum duos libros conscripsit, Ovidii libellus ignotus
fuisse videtur; certe veri simile est eum ut feminas cultui
nimis inservienteS, ita cultus magistrum ipsum Ovidium fuisse
perstricturum. neque in Plinii Naturali Historia, ubi vestigia
quaedam exstare suspiceriS, quidquam inveni, quod ad Ovidii frag-
mentum nobis servatum spectaret, etsi medicamenta commendata
ab Ovidio fere omnia etiam ab illo commemorantur. sed neque
horum neque aliorum silentium tanti est, ut diserta Ovidii
ipsius verba ad opusculum quod ad nos pervenit transferre du-
bitemus, itaque quod iudicium doctissimus poetarum Romanorum
aestimator, Angelus PolitianuS‚ quattuor abhinc saeculis celeri
calamo adlevit codici suo, id ut ex accurata, atque subtili Ovidii
cognitione ortum et meum facio. Hoc opusculum esse Ovidii pro
certo habea, uel quod Ouidianus scribendi color est, vel quod
pro suo libellum ipse aynoscit. ‘

 

⁴⁷) Hic inicienda esse videtur mentio loci insignis Pliniani in N. H.
XXX 4. (13) 33 = fragmentum XVIII apud Riesium. dicit enim Plinius: .
Anyinis felle anserino cum elaterio et melle citissime succurritur, cerebro
noctuae, cinere hirundinis ex aqua calida poto. huius medicinae auc·
tor est Ovidius poeta. (cf. indicem libri XXIX in fine). iam cum hoc
medicamentum, quod Plinium ex Ovidii carminibus desumpsisse patet, neque
in iis quae nos habemus exstet neque in carminibus deperditis, quorum
quidem ad nos vel fragmenta pervenerunt vel· notitia, ullum inveniatur,
in quo medicamentum anginis aptum commode possit collocari, mihi ali·
quam probabilitatis speciem habere videtur illud olim libello de medica-
mine faciei etiamtum integro fuisse insertum, sive quod vocis sonum can-
tumve tangeret poeta, sive quod anginis etiam vultum deformari putaret.

ss

