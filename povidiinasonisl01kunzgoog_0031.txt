—21-

benignitate contulit vir clarissimus L. Delis le, bibl. nat. director,
adiecta libri descriptione. inscriptio in eo haec legitur: Sequitur
Ovidius de medicamine faciei3 post v. 30 eadem manus, quae
carmen exaravit, adscripsit: Nescio si plus sit. triginta hi versus
ex anthologia aliqua huc transscripti esse videntur iisdem vitiis
quibus in plerisque huius aetatis codicibus inquinati.

18. De codice Guelferbytano h.

Denique commemoro codicem Guelferbytanum olim Helm-
stadiensem 336, de quo in praefatione pauca exposui. est autem
hic liber chartaceus, constans foliis 165 formae maximae, scriptuS‚
ut Merkelio videtur (ed. Teubn. Ι, p. VI), anno 1440 aut 14703
Loersius (ed. Her. p. X) eum post ipsa· artis typographicae initia
· exaratum esse dicit et ab Heinsio non ita, ut par erat, collatum.
quae continentur eo enumerat Sedlmayer, cui est 92, 1. c. p. 153
neque tamen de iis satis constat; Merkelius enim etiam Nucem
in eo inesse dicit, cum nihil de Nuce dicat Sedlmayer. scripturae
huius codicis refingendae mihi erant e Merkelii editione Teub-
neriana et collatione in Iahnii usum facta a Silligio ¹⁵).

Praeter hos libros manu scriptos mihi praesto erant colla-
tiones utriusque editionis principis, Bononiensis a. 1471 et Ro-
manae anni eiusdem; hanc ‚ cuius exemplar in bibl. palatina
Vindobonensi exstat sign. 25. G. 11, accuratissime descriptum a
Sedlmayero 1. c. p. 25 sqq„ ipse contuli, editionis rarissimae
Bononiensis, cuius quod sciam nunc primum enotatur discre-
pantia scripturae ‚ exemplar adservatum in Museo Britannico
(Greenville Collection πθ 10035-6) excussit et collationem solita
liberalitate mecum communicavit Sedlmayer. haec editio¹⁶), quam

 

¹⁶) Codicum duorum, dico Mentelianum et Bodleiannm, scripturas cum
sero accepissem eo tempore, quo hae chartae prelo subici debebant typogra-
phico, nihil aliud restabat nisi ut eas tamquam appendicem adiungerem.
quam in appendicem reieci quoque accuratam libri utriusque descriptionem.

¹⁶) Of. de edit. Bonon. Panzer, Annales typogr. 1. 204, Schweiger‚
Handbuch der class. Bibliogr. II. 2. 623. Ebert, Allg. bibliogr. Lexicon 11.
256 n⁰ 16388. Exemplar quod in Museo Brit. exstat, praeter illud, quod
Cantabrigiae adservatur (Kinq’s Colleqe M. 63, 1), unum huius editionis
esse integrum Carolus Schenkelins suspicatur W. Stnd. ΙΙ p. 66.

