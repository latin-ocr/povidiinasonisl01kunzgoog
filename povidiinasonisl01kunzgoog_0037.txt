..27-

signitas est codex, quo Germanici Aratea continentur, neque
ullus in illa bibliotheca exstat liber saec· XI. Ovidii opera com-
prehendam, id quod benigne mecum communicavit reverendissimus
bibliothecarius Gabriell Meier.

 

Apparatu critico iam descripto de rationibuS, quae inter
singulos libros intercedant, disputaturus hoc proponam me pro
exiguo poematii ambitu non ausum esse certum eorum stemma
construere , ne incertas rimari viderer coniecturas; tamen haec
fere statui posse puto.

Tria potissimum codicum, quos enumeravi, possunt distingui
genera, primum , quod textum plus minus servavit integrum
(codd. M GL) , alterum codices saec. XIII. plerumque compre-
hendens N¹ R B G Mentel„ quod manifesta prae se fert novae
recensionis vestigia, tertium, cuius sunt reliqui omnes, quod longius
etiam procedente corrigendi vel potius mutandi libidine magis
doctorum saec. XV. studia quam poetam ipsum repraesentat.

Codex autem et primi illius generis et omnium, qui exstant,
longe praestantissimus est M, ex quo utique suspendenda est
crisis libelli, quem tractamus, qui in hoc deprehenduntur errores
plerumque aut tales sunt, quales vel in antiquissimis et optimis
vel transscribendo vel 'calami lapsu ortos esse videmuS, aut ad
commune omnium quot exstant archetypum sunt referendi. in
numero illo habenda sunt vitia huiusmodi: v. 11 tanto pro tatio,
v, 13 prebens pro premens et v. 90 prebendas pro premendae,
v. 19 vultus pro vultiS, v, 21 stridente pro oriente, v. 35 si pro
sie, v. 65 balli pro yum[m]i ex antecedenti bullos pro bulbos,
v. . 76 tristis pro tritae, similia.

Ad commune autem archetypum referendae sunt corruptelae
in vv. 2, 35, 44, 70, 97, al. (de libris G L aptius postea agetur).

Sed cum talia vitia facili negotio deprehendantur et perspecta
librarii fide corrigendi operam reddant faciliorem, lectiones codicum
s. XIII. N¹ R B G Menteliam‘, quod alterum genus esse dixi-
mus, plerumque eae sunt, quae correctoris manum prodant,
unde ne iis quidem locis, quibus M GL vel M unus scripturam
manifeste corruptam exhibent, illorum autem unus alterve pro-
babilem praebet lectionem, iis plane fidem habere, sed utrum

